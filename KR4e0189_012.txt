# -*- mode: mandoku-view; -*-
#+TITLE: 楊忠介集
#+DATE: 2015-08-25 00:24:50.758813
#+PROPERTY: ID KR4e0189
#+PROPERTY: BASEEDITION WYG    
#+PROPERTY: JUAN 卷十二
<pb:KR4e0189_WYG_012-1a>¶
欽定四庫全書¶
　楊忠介集巻十二¶
　　　　　　　　　　　　　明　楊爵　撰¶
　七言絶句(一/)¶
　　讀微子篇¶
開巻悠悠憶昔賢知將人事委蒼天千年王子憂心在¶
老淚而今墮簡編¶
　　夜初¶
<pb:KR4e0189_WYG_012-1b>¶
半窓月色下長宵照此無窮客慮遙最是感悽一段意¶
北風落木夜蕭蕭¶
　　聞説赤肚仙口號¶
跳落深坑已數年纔知半世總狂顛幾時抛却人間事¶
去到密雲學浪仙¶
　　謝郭平安惠衣¶
賜服見君憐我深范滂感愧故人心圜中縱有孤臣淚¶
珍重不教沾素襟¶
<pb:KR4e0189_WYG_012-2a>¶
　　遣興五首¶
白日回光迷遠山風煙薄暮早春寒幾迴點檢纍臣罪¶
一疏欲期天下安¶
十載幽溪把釣竿却教桎梏倚門闌葛藟滅頂皆天降¶
事到今朝死亦安¶
桎梏真知行路難况逢九九有餘寒忠猷總是邦家慮¶
死亦今朝心自安¶
但為當年恥素餐反成世事日艱難而今死事得其所¶
<pb:KR4e0189_WYG_012-2b>¶
歸到黄泉心始安¶
幽囚罪是吐忠肝日見邏人向北探聖主無勞關慮切¶
微臣不以死為難¶
　　題扇¶
適得天邊月半輪將來故作手中珍但看一陣淸風起¶
掃盡中原萬里塵¶
　　贈蘇廷詔五首¶
望斷長燕萬里深思君不見淚沾襟高情為我還甘罪¶
<pb:KR4e0189_WYG_012-3a>¶
至死難忘今日心¶
罪出經年憐我深要存男子此胸襟聞言廢食更流淚¶
是我懷君一念心¶
數載幽幽獄戸深相逢更得好胸襟要將爾我今朝事¶
説與兒孫記在心¶
憶昔相逢幽陷深各將國淚洒裳襟我無孟博澄淸志¶
君有西川豪杰心¶
悄悄獨憐我罪深淵思自慰此愁襟昊天肯弔蒼生命¶
<pb:KR4e0189_WYG_012-3b>¶
鑒此人臣日夜心¶
　　人有犯晴川者以此慰之¶
一片西飛一片東浮雲終不礙長空人間變態閒來往¶
何與無涯胸度中¶
　　六月六日¶
六月六日殺蠧蟲無衣可出哭吾窮聊將囚板堦前曬¶
一物光輝與世同¶
　　嘉靖乙巳年八月十二日出獄歸九月十一日復¶
<pb:KR4e0189_WYG_012-4a>¶
　　逮繫途次有作¶
白衣黒馬出鄉城飲餞多君揮淚情世上誰無生死路¶
不須分袂歎危行¶
漂零四海一孤蹤眼底顛危悲路窮共説君恩天浩蕩¶
還期故里再相逢¶
涉險猶餘詩興狂囘頭馬上别金陽(李驛丞/號也)平生胸次¶
他無慮一念還為天下傷¶
遙向北邙哭范滂皇綱復為漢人傷諸賢不向幽中死¶
<pb:KR4e0189_WYG_012-4b>¶
剖柱心無符後殃¶
三木如堪及俊良殺身不必慮深長投屍近有黄河在¶
誰肯將來𦵏首陽¶
　　謁夷齊祠¶
孟津河下謁夷齊悽愴風霜盈陌衢願借首陽方丈處¶
藏吾天地一殘軀¶
晨朝停馬拜荒祠想見當年叩諫時却笑史遷傳謬罔¶
武王安肯遽兵之¶
<pb:KR4e0189_WYG_012-5a>¶
　　謁比干祠¶
人心天意轉岐豳夫子安能不殺身一死祗將殷祀絶¶
空教千古弔三仁¶
　　謁羑里祠¶
後天剖破見精深都是周王至徳心拜罷遺容思往事¶
直教客淚滿裳襟¶
　　澠池道中¶
西風落日滿塵埃秦趙功名餘草萊廉弱藺强皆國士¶
<pb:KR4e0189_WYG_012-5b>¶
自能羞上㑹盟臺¶
奮身秦館志難移共羨相如智勇奇四十萬人同日死¶
徒藏楚寶欲何為¶
　　遣偲男歸秦¶
汝自燕山歸雍州臨行不免淚雙流逢人便冩康寧信¶
寛我囚中一念憂¶
父已六年同楚縶兒今三試佩吳鈎吾家不說諂時話¶
但向平平路上求¶
<pb:KR4e0189_WYG_012-6a>¶
　　乙巳年十月二十五日夜復入獄詠栢一絶¶
反身未了他年罪樂土還逢今日安慰爾耐寒庭下栢¶
主人依舊又來看¶
　　葵初出二絶¶
真品終難混草萊幾叢都是去年栽愁中偏有賞花興¶
早把赤心為我開¶
天然根榦異蒿萊毎藉春深夜露栽我去應無人㑹賞¶
徒傾一點與誰開¶
<pb:KR4e0189_WYG_012-6b>¶
　　拄杖¶
笻竹由來本性輕耐寒耐暑始堪成得君今日為同伴¶
特地扶吾暫獨行¶
直幹元來不尚文平生羞與鬼薪羣諫官得爾成相輔¶
踏破恒山萬里雲¶
　　秋日十咏¶
露冷風涼秋漸深塞天猶繫白頭吟已知憂國非吾事¶
有感還餘惻惻心¶
<pb:KR4e0189_WYG_012-7a>¶
不堪秋草與秋風又把流光易此中萬里君門皇路在¶
一身罪難幾時終¶
年來欲與世相忘轉覺幽懷百慮長延頸九重天外遠¶
難將一念悟君王¶
復驚一葉墜庭前坐惜年華雙鬢顛多罪殘身忘是我¶
邇來都付與蒼天¶
風落庭柯又是秋有時樂在有時憂欲為萬里朋遊告¶
歸鴈還遲塞上留¶
<pb:KR4e0189_WYG_012-7b>¶
忽驚塞鴈報淸秋困裏帛書肯寄不雲外長風吹六翮¶
一飛千里到西周¶
寒蛬蚤已到幽牀梧葉枝頭幾箇黄淸晝半陰雲忽忽¶
幾人能解此悽涼¶
繞塞西風白露天萬山黄葉落翩翩穿窗日影無私照¶
一隙常來到臥邊¶
五十餘年人世事此間白髮幾經秋不知淫雨煙波上¶
誰去乘風泛栢舟¶
<pb:KR4e0189_WYG_012-8a>¶
看開宇宙誰人事白晝天涯此日頭鴈過故驚囚榻夢¶
一聲涼夜送高秋¶
　　秋夜同劉晴川觀月¶
淸光一片露雲端拱立圜階心未闌來歲今宵逢此月¶
恐無良友共相看¶
長空初夜靜霏微轉步却將心事違共説不妨幽户掩¶
隔窗點點是淸輝¶
萬古得天照宇寰秋林輝色動燕山疎窗半隙即全體¶
<pb:KR4e0189_WYG_012-8b>¶
照到吾心方寸間¶
　　秋燕¶
辭社還尋高處藏留予常繫五雲鄉時來時去天機在¶
羨爾一雙羽翼長¶
　　送高大觀年兄出獄用其留别韻¶
别念關心淚欲流送君出險我還留要知今日嚬眉意¶
不是尋常生死愁¶
　　丙午秋七月朔夜夢友人王泉岡張東臺¶
<pb:KR4e0189_WYG_012-9a>¶
總是髫年夙分投神遊萬里自相求不知吾友今宵夢¶
亦得須臾相遇不¶
不斷懸懸故舊情夢中攜手與同行覺來展轉增悽愴¶
門外鈴聲報五更¶
暫合還離一旦情郊原哭送我東行年來憂患催人老¶
雙鬢而今已變更¶
去年送我出城東轉隔關山千萬重幽地此時空念切¶
只教夢裏暫相逢¶
<pb:KR4e0189_WYG_012-9b>¶
　　答友人忽天章遼東作斷事¶
困裏風霜幾度侵多君不替故人心遼陽極目關河杳¶
讀罷音書淚滿襟¶
　　病中人有以詩喻使寛鄙懷者次其韻答之¶
數月言官恥素餐殺身今日有何難包荒自是男兒事¶
肯不同天一様寛¶
日午纔將數粒餐來之坎坎豈為難眼中視此容身處¶
同彼霄壤無限寛¶
<pb:KR4e0189_WYG_012-10a>¶
　　春日十二首¶
乾坤無處不淸明竚立間看燕羽輕一念孤懷酬聖主¶
百年人物此殘生¶
窗間舒日漸融融曳杖逍遙百慮空千古吾心誰樂與¶
首陽花草自春風¶
雨霽春郊秀女蘿閒雲偏惹落霞多南鴻一羽衝寒峭¶
萬里長空晩獨過¶
陽和到處總無垠老榦蒼柯向月新莫到幽囚空歲月¶
<pb:KR4e0189_WYG_012-10b>¶
東風還有去年心¶
柝聲急處鴈聲高門掩圜燈夜寂寥念此天涯歸路杳¶
誰將一段楚魂招¶
雲掩燕山接地陰霈城新雨細&KR0034;&KR0034;即看宇宙均生意¶
識得乾坤作用心¶
遲日幽圜春又深閒聽燕語散愁襟自知一息延朝暮¶
到此還餘憂世心¶
四年多罪鎖危垣驚眼金吾春草蕃一點孤忠應未死¶
<pb:KR4e0189_WYG_012-11a>¶
君王恰有好殊恩¶
簷頭對雨雨蕭蕭牆内葵心牆外桃日暮東風惆悵處¶
閒看林鳥各歸巢¶
十載憂時一念深竟成身世此浮沈斜陽滿目蕭條事¶
冩作長歌次第吟¶
萋萋幽草映圜堦羨爾逢春早意諧此日吾生猶未泯¶
且歌愁句散愁懷¶
從此超然脱故吾天空海濶見洪模無容類是假男子¶
<pb:KR4e0189_WYG_012-11b>¶
有忍方為真丈夫¶
　　偶興五首¶
幽中莫歎久無家犴户難將國夢遮七載悠悠何所事¶
赤心白髪是生涯¶
欲酌春醅伴此身榻前一盞轉傷神年來警戒非因禍¶
恐致君王殺諫臣¶
風滿圜垣月滿樓吾將風月伴幽囚人機本自天機出¶
解到無思意便投¶
<pb:KR4e0189_WYG_012-12a>¶
坐對窗風一隙淸人間萬慮總堪輕無端幽鳥閒來往¶
却作愁人深樹鳴¶
一片閒雲遶翠松還成細雨暗千峯此時骨肉遙相見¶
多在㷀㷀客夢中¶
　　葵花二首¶
園葵新發幾枝紅病裏空懸賞念濃只恐花疑吾不好¶
詩成轉寄藉東風¶
誰把葵栽幽厠中祗慿新雨秀新叢出門欲賞憐多病¶
<pb:KR4e0189_WYG_012-12b>¶
為問今開幾箇紅¶
　　有所思¶
當年各為主恩深生者難忘死者心將此滿腔憂世血¶
變成赤淚墮囚襟¶
年年燕塞動悲風應是人心願未終死去果然難遽滅¶
九原還得再相逢¶
　　獨酌十首¶
春來病未放淸歌惹得春風不甚和偶酌燕山一杯酒¶
<pb:KR4e0189_WYG_012-13a>¶
滿懷詩興若江河¶
老夫不是愛長歌恐把流光混裏過一嘯胷中無限量¶
古今天地在包羅¶
臥醒還酌兩三巵趕出胷中無限奇便笑古今忙脚者¶
撞來撞去總成癡¶
一寸修為一寸天紛紛誰解此閒年從今莫説癡兒夢¶
囚榻安吾日夜眠¶
男兒寸寸是剛膓要把塵腔百慮忘聊下牆頭一罇酒¶
<pb:KR4e0189_WYG_012-13b>¶
不妨獨酌對羲皇¶
天地元來只一春春光到處豈無真須判努力將心戒¶
莫作圜中憂世人¶
愁來還要酒消愁到手必須三四甌醉後吟詩詩罷臥¶
風流也屬獄中囚¶
連年病不似今年和煖風光我却眠春到無詩春自去¶
而今要補幾千篇¶
殘春隠隠恰如新老眼渾看見未真更不分天與人異¶
<pb:KR4e0189_WYG_012-14a>¶
只疑共是一團春¶
陽春幾轉屬艱難未惜空餘兩鬢斑若把皇家元氣論¶
入牢强似入深山¶
　　遣懷四首¶
故園獨此念殘春無奈憂危此一身莫怪片言千百死¶
從來蹇蹇屬王臣¶
自來幽陷幾風霜憂切空餘兩鬢蒼故惜殘軀非我意¶
恐成一死累君王¶
<pb:KR4e0189_WYG_012-14b>¶
春去還留此喘餘勞心空把百年虛有時不禁傷懷切¶
萬里家鄉一片書¶
一時感激切憂勞便欲捐軀報聖朝此日孤懐徒耿耿¶
九重不啻九天高¶
　　送耿良弼¶
與子交遊不計年吳山當日杏花天官貧消息幾年絶¶
忽喜音書到臥邊¶
七載幽窗與世忘故人感激意偏長聖明未肯殺忠直¶
<pb:KR4e0189_WYG_012-15a>¶
早晩吾將歸故鄉¶
蝴蝶夢中五十年將身但合老林泉冥行走入深坑裏¶
空負良朋意戚然¶
千里風塵到帝鄉懸懸念我我心傷喬陵安得還相遇¶
共醉桃花流水旁¶
　　偶有感¶
吾狂歲歲繫燕臺一盞濁醪百慮開醉後自忘安險處¶
誤將囚所作蓬萊¶
<pb:KR4e0189_WYG_012-15b>¶
吾衰久不念東周那惜斑毛出鬢頭海宇昇平天自造¶
可能一手障狂流¶
吾心原未解深思宇宙安能獨任之力薄不堪身萬死¶
疎愚空使後人嗤¶
老夫經歲臥幽窗慨世憂時念益長白日似憐吾寂寞¶
故從小隙放餘光¶
當年祗抱素餐羞一日疎狂七載囚安得此時廊廟上¶
有人聊為我皇憂¶
<pb:KR4e0189_WYG_012-16a>¶
　　遣懷¶
霧斷長天萬里空邅迴日暮倚東風紛如自是人間事¶
不介悠然胷次中¶
　　雪茶¶
霧後飛來滿太空巧將輕片舞條風六花烹作六安水¶
瑞氣都留玉盞中¶
　　殘雪¶
瑤花不但遍燕山幽地虚池總一般只恐春風吹得急¶
<pb:KR4e0189_WYG_012-16b>¶
徘徊再賞片時間¶
同雲知不再淒淒當午陽暉照故遲賞汝笑無春脚味¶
興來但有感懷詩¶
　　慰章秀才¶
多難不須日歎嗟男兒身到即為家堦前一片雪融處¶
饒我春深復種瓜(去年章生堦/前曾種絲瓜)¶
　　送趙大尹出獄¶
我在關西子在東百年適得此相逢從今音問千山隔¶
<pb:KR4e0189_WYG_012-17a>¶
人世真如一夢中¶
　　讀蕭處士行狀¶
紛紛落到靜觀中一點浮雲散太空老筆千年心事在¶
未須身後問窮通¶
　　送人歸秦¶
春到燕臺䇿馬還文旌指日度函關故人若問圜中興¶
道與山林總一般¶
　　送緒山出獄¶
<pb:KR4e0189_WYG_012-17b>¶
每道别離今果離是誰懽喜是誰悲共將心事常相憶¶
記我丁寧四首詩¶
兩共幽圜霜雪寒而今離别要相歡願君分袂毅然去¶
莫向鐡門回首看¶
二載相逢一旦離徘徊孰令我心悲此時此地真難得¶
説與兒孫世講之¶
　　寄偲母¶
偕老糟糠重徳音圜門無奈兩年深寄來秦樹三囊棗¶
<pb:KR4e0189_WYG_012-18a>¶
見汝憂勤一段心¶
　　送張本禮歸鄉¶
弱冠交遊三十年乃今如此共天邊送行詩自獄中冩¶
安得不令我惻然¶
送君不肯淚漣漣知為男兒心志堅歸去友人來訊問¶
道吾長夜已三年¶
目斷秋雲遠盍簪側身西望淚沾襟再將半紙新詩出¶
冩我留連不盡心¶
<pb:KR4e0189_WYG_012-18b>¶
　　哭翟尚書¶
哭罷浦周已二年悲懷今日復澘然兩行出自中心淚¶
一洒尚書柩板前¶
　　補衣口號次晴川公韻¶
夜補囚衣晝可穿知君手段自心傳成周誰是真男子¶
千古人誇山甫賢¶
㑹補清霄神慢穿昔人妙訣己無傳高高在上真難措¶
煉石惟聞媧氏賢¶
<pb:KR4e0189_WYG_012-19a>¶
　¶
　¶
　¶
　¶
　¶
　¶
　¶
　¶
<pb:KR4e0189_WYG_012-19b>¶
　¶
　¶
　¶
　¶
　¶
　¶
　¶
　楊忠介集巻十二¶
